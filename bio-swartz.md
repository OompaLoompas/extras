Ο Aaron Swartz ήταν ένας ταλαντούχος προγραμματιστής που αφιέρωσε τη ζωή του στο όραμά του για ένα διαδίκτυο δωρεάν και ελεύθερο χωρίς πολιτικές αδικίες και οικονομικά
συμφέροντα. Από την εφηβική του κιόλας ηλικία χρησιμοποίησε τη ταλαντούχα φύση του για την ανάπτυξη κώδικα σε τέτοιου είδους projects όπως αυτό της Creative Commons
και της Open Library.

![](.md){.figure}

Λίγο αργότερα ασχολήθηκε με τη συγγραφή του εγγράφου Guerilla Open Access Manifesto το οποίο είχε ως θεματικό κέντρο τη δημοσίευση επιστημονικών ερευνών δίχως πληρωμή,
με σκοπό την εύκολη διαθεσιμότητά τους στο ευρύ κοινό. Έπειτα συμμετείχε στην δράση του κινήματος Progressive Change Campaign Committee, ενός κινήματος που συγκεντρώνει
δυναμικούς ανθρώπους που ενδιαφέρονται για προοδευτικές πολιτικές, με απώτερο σκοπό την μετακίνηση του κράτους σε μία προοδευτική κατεύθυνση.

![](open-access.md){.figure}

Όταν οι Ηνωμένες Πολιτείες έθεσαν σε ισχύ το νομοσχέδιο SOPA (Stop Online Piracy Act) το οποίο ήταν αντιμέτωπο στην ελευθερία του διαδικτύου, ο Aaron Swartz δήλωσε τη
δυσαρέσκειά του και έγινε συνιδρυτής στην Demand Progress η οποία ξεκίνησε μία διαδικτυακή εκστρατεία κατά της SOPA. Η εκστρατεία αυτή αποτέλεσε τη μεγαλύτερη διαμαρτυρία
στην ιστορία του διαδικτύου σύμφωνα με την Electronic Frontier Foundation και εν τέλει κατάφερε να εξασφαλίσει την ελευθερία.

To 2011 o Aaron Swartz κατηγορήθηκε για το κατέβασμα ακαδημαϊκών άρθρων από τη διαδικτυακή αποθήκη αρχείων JSTOR, με τη χρήση ενός υπολογιστή του MIT. Οι ομοσπονδιακοί
εισαγγελείς τον ενοχοποίησαν με 13 κακουργήματα και με ποινή 35 χρόνων φυλάκισης, 1 εκατομμύριο ευρώ προστίμων και εποπτευόμενης αποφυλάκισης. Η προσφορά του στο
διαδίκτυο ήταν πολύ μεγάλη αφού συνέβαλε σε πολλά περισσότερα projects από αυτά που αναφέρονται παραπάνω με σκοπό πάντα τη δημιουργία ενός καλύτερου κόσμου. Το 2013
έπειτα από τον θάνατό του εισήχθη στο Internet Hall of Fame.

“[Aaron Swartz profile]( https://www.flickr.com/photos/creativecommons/3111021669/)” by [Fred Benenson](www.fredbenenson.com)  is licenced under 
[CC BY 2.0]( https://creativecommons.org/licenses/by/2.0/deed.en).

Title: “[Aaron Swartz profile]( https://www.flickr.com/photos/creativecommons/3111021669/)”

Creator: “[Fred Benenson](www.fredbenenson.com)”

Source: “[Aaron Swartz profile]( https://www.flickr.com/photos/creativecommons/3111021669/)”

Licence: “[CC BY 2.0]( https://creativecommons.org/licenses/by/2.0/deed.en)”
